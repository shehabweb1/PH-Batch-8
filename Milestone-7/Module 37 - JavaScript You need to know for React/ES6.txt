ES6 রিলেটেড সাতটা জিনিস তোমাকে জানতে হবে

১. একটা টেম্পলেট স্ট্রিং দিয়ে একটা স্ট্রিং ভেরিয়েবল ডিক্লেয়ার করো। সেটার মধ্যে অবজেক্ট এর প্রপার্টি এর মান কিভাবে বসায় সেটা জানতে হবে। বিশেষ করে নেস্টেড অবজেক্ট আছে সেটার প্রপার্টি থেকে। বা কোন একটা অবজেক্ট এর প্রপার্টি array সেই array থেকে ভ্যালু এনে কিভাবে টেমপ্লেট স্ট্রিং এর মধ্যে বসাতে পারবে ।

২. স্প্রেড অপারেটর (...) কিভাবে কাজ করে। বিশেষ করে একটা array কে কপি করে নতুন করে array বানাবে এবং সেখানে একটা উপাদান যোগ করবে। আবার একটা উপাদান কে বাদ দিয়ে বাকি সব উপাদানকে কিভাবে যোগ করবে (filter ইউজ করে)

৩.১. শূন্য প্যারামিটারওয়ালা একটা অ্যারো ফাংশন কিভাবে লিখে। উদাহরণ হিসাবে তুমি এখন একটা অ্যারো ফাংশন লিখবে যেটা ৯ রিটার্ন করবে।

৩.২. এক প্যারামিটার ওয়ালা একটা অ্যারো ফাংশন ডিক্লেয়ার করবে। এই ফাংশনের কাজ হবে যে প্যারামিটার নিবে সেটাকে ১২ দিয়ে গুণ করে গুণফল রিটার্ন করবে।

৩.৩ দুই, প্যারামিটার ওয়ালা একটা অ্যারো ফাংশন লিখবে। এই ফাংশনের কাজ হবে যে দুইটা প্যারামিটার ইনপুট নিবে। সেই দুইটা প্যারামিটারকে যোগ করে যোগফলকে চার দিয়ে ভাগ করে ভাগফল রিটার্ণ করে দাও।

৩.৪ একাধিক লাইনওয়ালা অ্যারো ফাংশন লিখো। সেটাতে দুইটা প্যারামিটার নিবে। ওই arrow ফাংশনটা হবে অনেকগুলা লাইনের। সেখানে প্রত্যেকটা ইনপুট প্যারামিটার এর সাথে ৫ যোগ করবে তারপর যোগফল দুইটাকে আবার গুণ করবে। ক্যামনে করবে সেটা চিন্তা করে বের করার চেষ্টা করো।

৪. সিম্পল একটা জাভাস্ক্রিপ্ট অবজেক্ট এর কোন একটা প্রোপার্টিকে ভেরিয়েবল হিসেবে ডিক্লেয়ার করার জন্য destructuring ইউজ করো। array এর destructuring করবে আর সেটা করার জন্য তুমি এরে এর সেকেন্ড পজিশন এর উপাদান কে destructuring করে 'balance' নামক একটা ভেরিয়েবল এ রাখবে।

৫. shorthand দিয়ে অবজেক্ট কিভাবে ডিক্লেয়ার করে, {a , b } স্টাইলে।

৬. ফাংশন এর মধ্যে ডিফল্ট প্যারামিটার কিভাবে ডিক্লেয়ার করে

৭. অপশনাল চেইনিং কি জিনিস, সেটা কখন কিভাবে ইউজ করে ?

স্ট্যান্ডার্ড ছোট ছোট কয়েকটা লাইব্রেরি আছে সেগুলা হালকা করে হলেও জানতে হবে। 

১. Math দিয়ে min, max, ceil, floor, abs, round, random ইত্যাদি দেখে রাখতে হবে। যদি লাগে যেন বের করে ফেলতে পারো 

২. Date কিভাবে ডিক্লেয়ার করে। সেখান থেকে সময় কিভাবে বের করে নেয় বা দরকার হলে সময় কিভাবে ফরম্যাট করে সেটা জানতে হবে 

৩. আগে না হয় পরে রেগুলার এক্সপ্রেশন কি জিনিস এবং কিভাবে এপ্লাই করে। কি কারণে এপ্লাই করে সেটা জানতে হবে 

৪. এটলিস্ট JSON কিভাবে parse করে বা stringify করে সেটা জানতে হবে 



ব্রাউজার API সম্পর্কে চারটা জিনিস

১. লোকাল স্টোরেজ, সেশন স্টোরেজ কোনটা কখন ইউজ করবে। কিভাবে ইউজ করবে

২. location API কিভাবে ইউজ করবে ব্রাউজারে

৩. history API কিভাবে ইউজ করে

৪. একদম প্রাথমিক স্টেপ হিসেবে jsonplaceholder এর ওয়েবসাইট থেকে ডাটা fetch করে সেটাকে কনসোল এ দেখাতে হবে। ধরো তুমি তাদের ওয়েবসাইট এ photos এর API এর লিংক কোনটা সেটা জাভাস্ক্রিপ্ট দিয়ে কোড করে সেই ডাটা কনসোল এ দেখতে পারতেছো কিনা। তারপর কয়েকটা কার্ড বানাবে (হতে পারে বুটস্ট্রাপ এর কার্ড) সেগুলা আবার তুমি html দিয়ে ওয়েবসাইট এ ছবি এবং ছবির নিচে ছবির টাইটেল দেখাবে।

আরো পাঁচটা জিনিস জানতে হবে।

১.১ অনেকগুলা সংখ্যার একটা array হবে। তারপর তোমার কাজ হবে array এর উপরে map ইউজ করে। প্রত্যেকটা ২ দিয়ে গুণ করে গুণফল আরেকটা array হিসেবে রাখবে। পুরা কাজটা এক লাইনে হবে।

১.২. জাভাস্ক্রিপ্ট এ array এর map, forEach, filter, find কোনটা দিয়ে কি হয় সেটার একটা সামারি লিখে ফেলো।

২. ternary অপারেটর কি ? এইটা দিয়ে শর্টকার্টে কিভাবে if-else লিখে

৩. লজিক্যাল এন্ড (&&) আর লজিক্যাল or (।।) এই দুইটা সম্পর্কে হালকা ধারণা

৪. JSON এর stringify এবং parse কখন কোনটা ইউজ করে

৫. ++, --, +, +'', +=, -= এইগুলা কি জিনিস। কোনটা দিয়া কি করে সেটা বুঝলেই হবে। তাছাড়া active = !active এইটা এর মানে কি।

৬. Object.keys, Object.values জিনিসগুলা জানা থাকলেও ভালো।
